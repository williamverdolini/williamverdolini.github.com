<p>Questo è un argomento spinoso in Angular. Onestamente da una “macchina da
guerra” come Angular mi aspettavo qualcosa di meglio per questo
aspetto….comunque…spiego le mie perplessità.</p>

<p>Il problema che mi sono trovato ad affrontare appena dopo la realizzazione
delle prime UI in Angular è stato il tema della gestione e del rendering parallelo
delle viste. In un app che ha l’ambizione di crescere e divenire un panel o una
sorta di portale multi-funzione è necessario riuscire ad ottenere diversi
obiettivi:</p>

<ol>
  <li>mantenere i VC (cioè la coppia
  view-controller) quanto più isolati ed indipendenti possibile: che
  significa? Significa che quando sviluppo un controllo dovrei preoccuparmi
  delle logiche UI e dei servizi propri del VC e non pensare affatto ai VC
  che ci sono intorno. questo consentirebbe la parallelizzazione degli
  sviluppi senza troppe difficoltà.</li>
  <li>per fare quanto al punto precedente, occorre
  avere un meccanismo per:
    <ol>
      <li>definire le “master-pages”, ovvero view
   contenitori di VC che hanno il solo scopo di definire il layout della
   pagina (colonne, sezioni, ecc.). Il contenuto (i vari VC caricati)
   dovrebbe rimanere dinamico e non cablato nella master-page</li>
      <li>permettere la comunicazione tra VC differenti
   “montati” all’interno della stessa master-pages.</li>
    </ol>
  </li>
</ol>

<p> </p>

<p>Di base Angular consente di avere una sola ng-view nella pagina, il cui
popolamento è regolato dalle regole di routing definite a livello di
configurazione del modulo.</p>

<p>Esistono diversi progetti che stanno cercando di indirizzare in maniera
ottimale questa lacuna:</p>

<ul>
  <li><a href="https://github.com/dotJEM/angular-routing" target="_blank">https://github.com/dotJEM/angular-routing</a></li>
  <li><a href="https://github.com/angular-ui/ui-router" target="_blank">https://github.com/angular-ui/ui-router</a></li>
  <li><a href="http://www.bennadel.com/blog/2441-Nested-Views-Routing-And-Deep-Linking-With-AngularJS.htm" target="_blank">http://www.bennadel.com/blog/2441-Nested-Views-Routing-And-Deep-Linking-With-AngularJS.htm</a></li>
</ul>

<p>Per ora inserisco questa tematica nelle attività di refactoring (to-do), ma
mi appunto che tra i progetti visti, quello che mi sembra essere più aderente
alle mie necessità è UI-Router, che mette in piedi una macchina degli stati ai
quali le singole viste rispondono. Per ora, per rispettare i miei sprint, passo
agli aspetti più “core” (test, test, test).</p>
