---
title: "Il Progetto Discitur"
tagline: Le Stime
header: Le Stime
description: Progetto Discitur, Stime, Metodologia, Scrum, Agile
group: Discitur
tags: [Agile]
---

Non mi addentro in tecniche di stima “agile”, dato che sono stime fatte da
me in solitaria (in questo caso); ma qualche considerazione è però degna di
approfondimento:

 

- **Sprint
     di durata fissa**: non è una
     regola fissa, ma trovo pratico questo approccio. Tenere gli sprint
     cadenzati in maniera rigida semplifica le attività di condivisione e demo
     svolte con il resto del team, con il Cliente, con il Product Owner, crea
     un passo aziendale e crea un abitudine positiva che genera un’identità ed
     una cultura Aziendale chiara
- **<a href="http://agilefaq.wordpress.com/2007/11/13/what-is-a-story-point/" target="_blank">Story Points</a>**: nella metodologia
     agile si parla di story points per stimare le user stories. Credo che il
     concetto di fondo sia creare un’ulteriore separazione e distinzione tra
     valore per l’utente ed approccio progettuale. In cima c’è sempre il
     Cliente, poi viene il progetto. Capito e fatto proprio questo concetto,
     allora si può essere più pratici. Io, come altri, trovo comodo fare
     l’uguaglianza 1 story point = 1 giorno uomo. Per me un giorno uomo è un
     giorno dedicato interamente all’attività (diciamo circa 8hh)
- **Stime
     omogenee**: per poter meglio
     organizzare gli sprint è utile avere stime quanto più “simili”, ovvero con
     un numero di giorni non troppo variegato tra una stima e l’altra. Questo
     significa fare delle riflessioni aggiuntive sia nel caso di stime troppo
     basse (forse non vale la pena fare una user story specifica, ma conviene
     inglobarla in altre simili), ma soprattutto la lampadina deve accendersi
     quando la stima è decisamente alta rispetto alle altre. Quello è terreno
     fertile per fare un approfondimento finalizzato a separare la user story
     in più user story diverse. Questo processo non va forzato oltre misura (se
     suddividere la storia non ha senso, non fatelo solo per far riportare i
     numeri), ma nella mia (lunga) esperienza di stime ho visto che è quasi
     sempre possibile separare in più componenti la stima. In questo caso è
     però fondamentale riuscire ad individuare il valore per l’utente finale
     delle suddivisioni. Un esempio capitato nel progetto Discitur era la
     storia “Inserisci Lezione”, che tra le varie componenti cubava circa 13 sp
     (circa il doppio del resto delle storie); in questo caso la separazione
     fatta è stata in due user stories:
     
    - Inserisci Lezione - editor base --> come docente vorrei poter contribuire  inserendo una lezione da me svolta ed
      analizzata in modo da alimentare il circolo virtuoso della condivisione
      (6 sp)
    - Inserisci Lezione - editor Evoluto (rich) --> Come docente vorrei poter usare un editor
      evoluto in modo da inserire immagini, video ed effetti utili ed efficaci
      per la lezione (6 sp)

Grazie al fatto di avere stime quanto più omogenee
tra loro consente di definire più facilmente gli sprint, in modo che siano a
loro volta ordinati in maniera più aderente all’ordine di importanza dato alle
user stories