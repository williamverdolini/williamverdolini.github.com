---
layout: wvpage
title: "Il Progetto Discitur"
tagline: Introduzione
header: Introduzione
description: Progetto Discitur, Introduzione
group: Discitur
---
{% include JB/setup %}

Il progetto Discitur, nasce dal ben più ambizioso progetto Magister. 
Quindi due parole su questo progetto è importante spenderle.

### il progetto Magister

Il progetto Magister è un progetto che ho iniziato nel 2009 circa, più o 
meno con gli stessi obiettivi di oggi:

1.    imparare ed aggiornarmi sulle tecnologie web piu'
recenti  (poichè non avevo modo di sperimentare ed approfondire a lavoro). Ai
tempi puntavo sul Java: JSF, EJB 3, J2EE, SOA, Hibernate, Mysql, c'era già un
forte interesse all'AJAX in ambito enterprise, ma sembravano giochini quelli
che risiedevano sul client browser...ora le cose sono un po' cambiate

2.    migliorare il sistema Scuola in Italia. Lo so, il
progetto e' un "pizzichino" ambizioso, ma penso (e sono sicuro di non essere
l'unico) che sia importante migliorare la situazione attuale. 
La cosa l'ho sempre trovata un paradosso: nella culla della civiltà,
non esiste un metodo realmente applicato per migliorare l'insegnamento. I buoni
insegnanti sono insegnanti che, principalmente con il buon senso ed il
passaparola e finchè la passione non svanisce, migliorano il proprio metodo di
insegnamento con sperimentazioni personali, poco efficaci. Non c'e' una scuola
che insegni a diventare insegnanti migliori (intendo una scuola che funzioni
realmente), non c'è alcun criterio concreto di valutazione degli insegnanti,
del loro insegnamento, non c'è condivisione ad ampio spettro delle esperienze
fatte, non c'e' un'analisi dei successi e degli insuccessi...niente. E stiamo
parlando di coloro che dovrebbero formare le generazioni del futuro. Ho sempre
pensato fosse un ambito su cui intervenire...almeno, nel mio piccolo, ci provo

3.    crearmi competenze, esperienze e capacità, che
sono poi gli aspetti che il lavoro premia (è quello che mi hanno insegnato e che
credo profondamente)

a distanza di anni tutte e tre le motivazioni sono ancora valide ed oggi,
come allora, mi entusiasma imbarcarmi in questo progetto. Allora le cose si
erano interrotte, ma in mezzo c'erano stati diversi cambiamenti (matrimonio,
cambio di lavoro, una figlia, una casa), oggi la situazione è piu' stabile e
rispetto al passato ho forse più tempo libero da dedicare a questo
progetto...chissà che non ne esca veramente qualcosa.


### L’incipit: Discitur

Il progetto Magister è ampio; ogni volta che ho provato ad affrontarlo di petto nelle ultime settimane mi sono perso nelle decine di rivoli che ne escono: 
ho sempre spunti per nuove ed importantissime funzionalità e la cosa mi stava portando fuori strada. 
Così ho deciso di puntare a realizzare una prima applicazione, una sorta di Incipit (per mantenere il latino) del progetto Magister, 
che mi permettesse di raggiungere i miei obiettivi senza invecchiare (troppo). 
L’ho chiamata **“Discitur”**, la traduzione latina per **“Lesson Learned”**, che è uno dei concetti di miglioramento che vorrei si sviluppasse nella classe docenti: 
**l’applicazione vuole essere una piattaforma di condivisione delle buone e cattive pratiche di insegnamento, analizzandone i pro ed i contro, 
in modo da poterle riutilizzare e perfezionare con l’applicazione da parte di molti docenti.** 


L’ambito è circoscritto e ci sono tutti gli elementi per sperimentare, imparare e crescere. 
Mi sento un bambino felice (questo è il momento perfetto per andare a dormire :)).
